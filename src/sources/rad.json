[
{
    "section":"Přehled nejdůležitějších ustanovení zákona č. 99/2004 Sb. a vyhlášky č. 197/2004 Sb., ve znění pozdějších předpisů",
    "tittle": "I. Lov ryb",
    "law":  "§ 13 odstavce 1, 8 a 10 zákona č. 99/2004 Sb.",
    "content": "(1) Lov ryb a  vodních organizmů smí být prováděn v  rybářském revíru zpravidla lovem na udici nebo jiným způsobem lovu, který stanoví příslušný rybářský orgán; v rybářském revíru může jednotlivá oprávněná osoba provádět lov nejvýše na 2 udice.; (8) Při lovu v rybářském revíru je osoba provádějící lov povinna mít u sebe rybářský lístek, povolenku k  lovu, nejde-li o  uživatele rybářského revíru, popřípadě doklad o  udělení výjimky podle odstavce 5 nebo 6 § 13 zákona č. 99/2004 Sb. a  na požádání je předložit rybářské stráži, rybářskému hospodáři, popřípadě jeho zástupci nebo osobám pověřeným příslušným rybářským orgánem nebo orgánům Policie České republiky.; (10) Povolenku k lovu pro dané rybářské revíry vydávají uživatelé rybářských revírů zpravidla za úplatu. V povolence k lovu uživatel rybářského revíru označí držitele rybářského lístku, popřípadě stanoví bližší podmínky výkonu rybářského práva. Osoba provádějící lov je povinna vyznačit v povolence k lovu datum lovu, rybářský revír, počet, druh, hmotnost ulovených ryb a údaje o úlovku invazního nepůvodního druhu na unijním seznamu uloveného v  rámci provádění opatření k  jeho odstranění, izolaci nebo regulaci stanovených podle zákona o  ochraně přírody a krajiny (slunečnice pestrá, střevlička východní, sumeček černý)."
},
{
    "section":"",
    "tittle": "II. Způsob měření délky ryb a nejmenší lovné míry vybraných druhů ryb v rybářském revíru",
    "law":  "§ 11 vyhlášky č. 197/2004 Sb.",
    "content": "(1) Délka ryby se měří od vrcholu rypce po konec nejdelších paprsků ocasní ploutve.; (2) Nejmenší lovné míry vybraných druhů ryb v mimopstruhovém rybářském revíru jsou:; a) bolen dravý (Leuciscus aspius) 40 cm,; b) candát obecný (Sander lucioperca) 45 cm; c) hlavatka obecná (podunajská) (Hucho hucho) 65 cm; d) jelec jesen (Leuciscus idus) 25 cm; e) jelec tloušť (Squalius cephalus) 25 cm; f) jeseter malý (Acipenser ruthenus) 30 cm; g) kapr obecný (Cyprinus carpio) 40 cm; h) lín obecný (Tinca tinca) 20 cm; i) lipan podhorní (Thymallus thymallus) 30 cm; j) ostroretka stěhovavá (Chondrostoma nasus) 30 cm; k) parma obecná (Barbus barbus) 40 cm; l) podoustev říční (nosák) (Vimba vimba) 25 cm; m) pstruh duhový (Oncorhynchus mykiss) 25 cm; n) pstruh obecný (Salmo trutta) 25 cm; o) siven americký (Salvelinus fontinalis) 25 cm; p) sumec velký (Silurus glanis) 70 cm; q) štika obecná (Esox lucius) 50 cm; r) úhoř říční (Anguilla anguilla) 50 cm; s) mník jednovousý (Lota lota) 30 cm; t) losos obecný (atlantský) (Salmo salar) 50 cm; u) amur bílý (Ctenopharyngodon idella) 50 cm; Nejmenší lovná míra amura bílého není součástí vyhlášky č. 197/2004 Sb., jedná se o součást bližších podmínek výkonu rybářského práva na revírech ČRS dle § 13 odstavce 10 zákona č. 99/2004 Sb.; (3) Nejmenší lovné míry vybraných druhů ryb v pstruhovém rybářském revíru jsou:; a) hlavatka obecná (podunajská) (Hucho hucho) 65 cm; b) jelec jesen (Leuciscus idus) 25 cm; c) jeseter malý (Acipenser ruthenus) 30 cm; d) kapr obecný (Cyprinus carpio) 40 cm; e) lín obecný (Tinca tinca) 20 cm; f) lipan podhorní (Thymallus thymallus) 30 cm; g) ostroretka stěhovavá (Chondrostoma nasus) 30 cm; h) parma obecná (Barbus barbus) 40 cm; i) podoustev říční (nosák) (Vimba vimba) 25 cm; j) pstruh duhový (Oncorhynchus mykiss) 25 cm; k) pstruh obecný (Salmo trutta) 25 cm; l) siven americký (Salvelinus fontinalis) 25 cm; m) mník jednovousý (Lota lota) 30 cm; n) losos obecný (atlantský) (Salmo salar) 50 cm; o) úhoř říční (Anguilla anguilla) 50 cm; p) amur bílý (Ctenopharyngodon idella) 50 cm.; Nejmenší lovná míra amura bílého není součástí vyhlášky č. 197/2004 Sb., jedná se o součást bližších podmínek výkonu rybářského práva na revírech ČRS dle § 13 odstavce 10 zákona č. 99/2004 Sb."
},
{
    "section":"",
    "tittle": "III. Denní doby lovu ryb v kalendářním roce v rybářském revíru",
    "law":  "§ 12 vyhlášky č. 197/2004 Sb.",
    "content": "(1) Denní doby lovu ryb v pstruhovém rybářském revíru jsou:; a) v měsíci lednu a únoru od 7 do 17 hodin; b) v měsíci březnu od 6 do 18 hodin; c) v měsíci dubnu od 6 do 20 hodin; d) v měsíci květnu od 6 do 21 hodin; e) v měsíci červnu a červenci od 5 do 22 hodin; f) v měsíci srpnu od 6 do 22 hodin; g) v měsíci září od 7 do 20 hodin; h) v měsíci říjnu od 7 do 19 hodin; i) v měsíci listopadu a prosinci od 7 do 17 hodin; (2) Denní doby lovu ryb v mimopstruhovém rybářském revíru jsou; a) v měsíci duben, květen, červen, červenec, srpen, září od 4 do 24 hodin; b) v měsíci říjen, listopad, prosinec leden, únor, březen od 5 do 22 hodin"

},
{
    "section":"",
    "tittle": "IV. Doby hájení ryb v rybářském revíru",
    "law":  "§ 13 vyhlášky č. 197/2004 Sb.",
    "content": "(1) Od 1. prosince do 15. dubna jsou v pstruhovém rybářském revíru hájeny všechny druhy ryb.; (2) Od 1. září do 15. dubna jsou v rybářském revíru hájeni:; a) pstruh obecný (Salmo trutta); b) losos obecný (atlantský) (Salmo salar); 3) Od 16. března do 15. června jsou; a) v rybářském revíru hájeni:; 1. ostroretka stěhovavá (Chondrostoma nasus); 2. parma obecná (Barbus barbus); 3. parma východní (Barbus petenyi); 4. podoustev říční (nosák) (Vimba vimba); 5. jeseter, vyza (rod Acipenser, rod Huso); b) v mimopstruhovém rybářském revíru dále hájeni:; 1. jelec jesen (Leuciscus idus); 2. jelec tloušť (Squalius cephalus); (4) Od 1. ledna do 15. června jsou v  mimopstruhovém rybářském revíru hájeni:; a) bolen dravý (Leuciscus aspius); b) candát obecný (Sander lucioperca); c) okoun říční (Perca fluviatilis); d) sumec velký (Silurus glanis); e) štika obecná (Esox lucius).; (5) Od 1. prosince do 15. června je v  rybářském revíru hájen lipan podhorní (Thymallus thymallus).; (6) Od 1. ledna do 30. září je v  rybářském revíru hájena hlavatka obecná (podunajská) (Hucho hucho).; (7) Od 1. září do 30. listopadu je v rybářském revíru hájen úhoř říční (Anguilla anguilla).; (8) Od 1. ledna do 15. března je v  rybářském revíru hájen mník jednovousý (Lota lota)."
},
{
    "section":"",
    "tittle": "V. Povolené způsoby lovu, povolené technické prostředky k lovu a způsob jejich užití v rybářském revíru",
    "law":  "§ 14 vyhlášky č. 197/2004 Sb.",
    "content": "(1) Lov vodních organizmů, které jsou zdrojem potravy ryb, lze provádětjen se souhlasem uživatele rybářského revíru nebo rybnikáře.; (2) Povolený způsob lovu v rybářském revíru je lov ryb na udici, a to lov na položenou, lov na plavanou, lov přívlačí, lov muškařením, čeřínkováním nebo jiným způsobem lovu stanoveným příslušným rybářským orgánem (§ 13 odst. 1 zákona).; (3) Povolené způsoby lovu, povolené technické prostředky k lovu a způsob jejich užití v rybářském revíru jsou uvedeny v příloze č. 7.; (4) Místa k  lovu nesmí být vyhrazována. Při lovu ryb na udici z  plavidla musí být pojíždění a přistávání plavidla prováděno tak, aby zbytečně nerušilo ostatní osoby provádějící lov ze břehu.; (5) Lov ryb na plavanou, na položenou nebo čeřínkováním může být prováděn jen za předpokladu, že osoba provádějící lov je u  udic přítomna tak, aby s nimi mohla bez prodlení manipulovat. Nesmí být použit systém samoseku.; (6) Používání plavidel při lovu ryb upravují zvláštní právní předpisy.; § 15 vyhlášky č. 197/2004 Sb.; (1) Ulovené ryby v rybářském revíru, které; a) nedosahují nejmenší lovné míry; b) byly uloveny v době hájení, nebo; c) jsou chráněny podle zvláštních právních předpisů; musí být šetrně vráceny zpět do rybářského revíru, v němž byly uloveny.; (2) Uloví-li osoba provádějící lov rybu, která je pro vědecké účely opatřena značkou, určí druh ryby, změří její délku a  zjistí její hmotnost. Jde-li o rybu uvedenou v § 15 odst. 1, zaznamená tvar, barvu a popřípadě číslo značky a  úlovek ryby spolu se zjištěnými údaji ohlásí uživateli rybářského revíru; v  hlášení uvede dobu a  místo ulovení. Nejde-li o rybu uvedenou v § 15 odst. 1, zapíše údaje o délce a hmotnosti ryby do povolenky k lovu; zjištěné údaje ohlásí uživateli rybářského revíru, v hlášení uvede dobu a místo ulovení a připojí značku.; § 16 vyhlášky č. 197/2004 Sb. ;(1) V mimopstruhovém rybářském revíru je povoleným způsobem lovu:; a) lov na položenou, lov muškařením nebo lov na plavanou, nebo; b) pouze v  době od 16. června do 31. prosince lov přívlačí, lov hlubinnou přívlačí nebo lov čeřínkováním.; (2) Přisvojené ryby osoba provádějící lov v  mimopstruhovém rybářském revíru zapisuje nesmazatelným způsobem do povolenky k  lovu, do které uvede datum, název nebo číslo rybářského revíru, druh ryby, její délku a  hmotnost. Přisvojený úlovek kapra obecného, amura bílého, štiky obecné, candáta obecného, bolena dravého, sumce velkého a  ryb lososovitých zapisuje osoba provádějící lov bezprostředně po jejich ulovení. V případě přisvojení ostatních druhů ryb zapisuje osoba provádějící lov bezprostředně po ulovení pouze druh ryby; počet kusů a celkovou hmotnost zapisuje po skončení nebo přerušení lovu před odchodem od vody.; § 17 vyhlášky č. 197/2004 Sb.; (1) V pstruhovém rybářském revíru je povoleným způsobem lovu:; a) lov přívlačí a lov muškařením od 16. dubna do 30. listopadu a; b) v případě lovu jiných ryb než lososovitých je povoleným způsobem lovu také lov na položenou nebo lov na plavanou, a to pouze na nástrahu rostlinného původu.; (2) Uloví-li osoba provádějící lov v  pstruhovém rybářském revíru štiku obecnou, jelce tlouště, okouna říčního, sumce velkého, bolena dravého nebo candáta obecného, tyto ryby do pstruhového rybářského revíru nevrací.; (3) Přisvojené ryby osoba provádějící lov v pstruhovém rybářském revíru zapisuje nesmazatelným způsobem do  povolenky k  lovu, do které uvede datum, název nebo číslo rybářského revíru, druh ryby, její délku a  hmotnost. Přisvojený úlovek ryb lososovitých a  kapra obecného zapisuje osoba provádějící lov bezprostředně po jejich ulovení. V  případě přisvojení ostatních druhů ryb zapisuje osoba provádějící lov bezprostředně po ulovení pouze druh ryby; počet kusů a celkovou hmotnost zapisuje po skončení nebo přerušení lovu před odchodem od vody"
},
{
    "section":"",
    "tittle": "VI. Denní limity počtu kusů a hmotnosti přisvojených ryb",
    "law":  "§ 8a vyhlášky č. 197/2004 Sb.",
    "content": "(1) V mimopstruhových rybářských revírech si může osoba provádějící lov přisvojit v jednom dnu, i když loví na více rybářských revírech, nejvýše 7 kg všech druhů ryb. V denním úlovku smí být nejvýše 2 kusy kapra obecného, amura bílého, štiky obecné, candáta obecného, bolena dravého, sumce velkého nebo jejich kombinace a nejvýše 3 kusy ryb lososovitých. Síh maréna a síh peleď se pro tyto účely nepovažují za ryby lososovité.; (2) Byla-li si osobou provádějící lov v mimopstruhovém rybářském revíru přisvojena ryba, kterou celková hmotnost denního úlovku přesáhla 7 kg, končí jejím přisvojením denní lov.; (3) V  pstruhových rybářských revírech si může osoba provádějící lov přisvojit v jednom dnu, i když loví na více rybářských revírech, nejvýše 7 kg všech druhů ryb. V denním úlovku smí být nejvýše 2 kusy kapra obecného a nejvýše 3 kusy ryb lososovitých. Síh maréna a síh peleď se pro tyto účely nepovažují za ryby lososovité. Do denního limitu počtu kusů a  hmotnosti přisvojených ryb se nezahrnují štika obecná, jelec tloušť, okoun říční, sumec velký, bolen dravý a candát obecný.; (4) Byla-li si osobou provádějící lov v  pstruhovém rybářském revíru přisvojena ryba, kterou celková hmotnost denního úlovku přesáhla 7 kg, končí jejím přisvojením denní lov.; (5) Do denních limitů počtu kusů a  hmotnosti přisvojených ryb se nezahrnují karas stříbřitý, hlaváčovití (Gobiidae), sumečci (Ictaluridae) a invazní nepůvodní druhy na unijním seznamu."
},
{
    "section":"",
    "tittle": "VII. Při lovu v rybářském revíru a v rybníkářství se zakazuje",
    "law":  "§ 13 odstavce 2 a 3 zákona č. 99/2004 Sb.",
    "content": "(2) Při lovu v rybářském revíru a v rybníkářství se zakazuje; a) používat prostředků výbušných, otravných nebo omamných látek; b) používat bodců jakéhokoliv druhu, lapaček, udic bez prutů, dále vidlic a rozsošek, jakož i střílet ryby, tlouci ryby, chytat je na šňůry, do rukou a do ok; c) užívat k lovu ryb elektrického proudu, lovit ryby pod ledem; d) vrátit po ulovení zpět do vody invazní nepůvodní druh na unijním seznamu; e) za nástražní rybu použít invazní nepůvodní druh na unijním seznamu.; (3) V rybářských revírech se zakazuje lov; a) vybraných druhů ryb po dobu jejich hájení z důvodu ochrany jejich rozmnožování; b) vybraných druhů ryb, které nedosáhly nejmenší lovné míry, z důvodu ochrany těchto druhů ryb; c) mimo denní doby lovu ryb v kalendářním roce z důvodu ochrany rybí obsádky; d) za použití jakýchkoliv stálých zařízení k  lovu ryb nebo sítí, které nejsou od sebe vzdáleny alespoň 50 m, nebo zabraňovat tahu ryb po i proti vodě; e) z  lodí obytných, z plavidel veřejné dopravy a ze zvláštních plovoucích zařízení využívaných k přepravě materiálu; f) v plavebních komorách; g) v blízkosti přehradních hrází nejméně 100 metrů od hrázového tělesa; h) ze silničních a železničních mostů; i) v místech, kde se nahromadily ryby za mimořádně nízkého stavu vody nebo při škodlivém znečištění vody a též ryby shromážděné k přezimování a  rozmnožování, lovit rybí plůdky, pokud tato opatření nečiní uživatel rybářského revíru k  záchraně ryb nebo k jejich přenesení do jiných vod,; j) ryb do slupů, vrší,;k) v rybím přechodu nebo do vzdálenosti 50 m nad ním a pod ním."
},
{
    "section":"",
    "tittle": "VIII. Přístup na pozemky",
    "law":  "§ 11 odstavec 8 zákona č. 99/2004 Sb.",
    "content": "(8) Uživatel rybářského revíru, rybářský hospodář a jeho zástupce, držitelpovolenky k lovu a rybářská stráž mohou při výkonu rybářského práva vstupovat na pobřežní pozemky, pokud na ně není vstup zakázán z důvodu obecného zájmu jsou však povinni nahradit škodu, kterou při tom způsobí."
},
{
    "section":"",
    "tittle": "IX. Oprávnění rybářské stráže",
    "law":  "§ 16 zákona č. 99/2004 Sb.",
    "content": "Rybářská stráž v rybářském revíru je oprávněna; a) kontrolovat; 1. osoby lovící ryby nebo vodní organizmy, zda jsou k  tomuto lovu oprávněné a  zda provádí lov řádně a  způsobem, který umožňuje tento zákon, ; 2. osobám lovícím ryby nebo vodní organizmy rybářské nářadí, obsah rybářské loďky, nádrže nebo jiného zařízení užitého k uchování ryb a rybářské úlovky z hlediska dodržení rybářského práva,; 3. osoby lovící ryby pomocí elektrického proudu, zda vlastní povolení příslušného rybářského orgánu k tomuto způsobu lovu, jakož i  zda vlastní potřebné osvědčení prokazující jejich způsobilost k práci s elektrickým zařízením při lovu ryb a osvědčení dokladující bezpečnou použitelnost elektrického zařízení k lovu ryb,; 4. užívání jezů, stavidel, zdymadel, výpustí a jiných zařízení z hlediska dodržování právních předpisů a  opatření na ochranu výkonu rybářského práva,; 5. způsob a rozsah užívání vod a jejich kvalitu; b) požadovat; 1. od osoby lovící ryby nebo vodní organizmy prokázání její totožnosti, předložení platného rybářského lístku a platné povolenky k lovu,; 2. od osoby důvodně podezřelé ze spáchání přestupku nebo trestného činu v  bezprostřední blízkosti rybářského revíru předložení rybářského lístku, popřípadě povolenky k lovu nebo jiného dokladu opravňujícího osobu k  lovu anebo dokladu o  nabytí ryby nebo vodního organizmu,; 3. součinnost, popřípadě pomoc orgánů Policie České republiky, popřípadě obecní policie, nemůže-li zajistit vlastními silami a prostředky výkon funkce rybářské stráže; c) zadržet; 1. povolenku k  lovu osobě, která se dopustila porušení povinnosti stanovené tímto zákonem a tuto doručit nejpozději do 5 pracovních dnů tomu, kdo povolenku vydal,; 2. úlovek, rybářské nářadí nebo nástroj osobě, která tím spáchala přestupek nebo trestný čin, nebo z jehož spáchání je důvodně podezřelá; d) vstupovat na pozemky, stavby, jezy, rybí přechody a  jiná zařízení v souvislosti s výkonem funkce rybářské stráže, a to v rozsahu nezbytně nutném a užívat k tomu v nezbytné míře existující přístupové cesty; e) projednat přestupky podle tohoto zákona příkazem na místě.; § 17 zákona č. 99/2004 Sb.; (1) Rybářská stráž je při výkonu své funkce povinna; a) nosit služební odznak na viditelném místě,; b) prokazovat se průkazem rybářské stráže,; c) kontrolovat a dohlížet na dodržování povinností stanovených tímtozákonem,; d) zjišťovat zdroje a příčiny znečištění vody v rybářském revíru,; e) oznamovat neprodleně zjištěné závady a  škody podle jejich povahy uživateli rybářského revíru a  příslušnému obecnímu úřadu obce s rozšířenou působností, který ji ustanovil, popřípadě orgánu příslušnému k ochraně přírody a krajiny nebo Policii České republiky"
}
,
{
    "section":"Povolené způsoby lovu, povolené technické prostředky k lovu a způsob jejich užití při lovu v rybářském revíru.",
    "tittle": "I. Povolené způsoby lovu ryb na udici",
    "law":  " Příloha č. 7 k vyhlášce č. 197/2004 Sb.",
    "content": "A. Lov na položenou, lov na plavanou; 1. V rybářských revírech mimopstruhových; Při lovu na položenou nebo při lovu na plavanou může osoba provádějící lov použít nejvýše 2 udice. Při lovu na položenou není pohyb nástrahy osobou provádějící lov aktivně ovlivňován. Při lovu na plavanou může osoba provádějící lov pohyb nástrahy aktivně ovlivňovat. Na každé udici jsou nejvýše 2 návazce s jednoháčky nebo 1 návazec s dvojháčkem nebo trojháčkem. Při lovu na živočišnou nástrahu mohou být použity i víceháčkové systémy s nejvýše 3 háčky (jednoháčky, dvojháčky nebo trojháčky). Nástražní ryba a dvojháčky a trojháčky se použijí pouze v období od 16. června do 31. prosince. Jako nástražní ryba se nepoužijí ryby lososovité, úhoř, chráněné druhy ryb, invazní nepůvodní druhy na unijním seznamu a  ryby nedosahující nejmenší lovné míry. Při lovu zachovávají osoby provádějící lov mezi sebou vzdálenost nejméně 3 m, pokud se nedohodnou jinak.; 2. V rybářských revírech pstruhových; Při lovu na položenou nebo při lovu na plavanou může osoba provádějící lov použít nejvýše 2 udice. Při lovu na položenou není pohyb nástrahy osobou provádějící lov aktivně ovlivňován. Při lovu na plavanou může osoba provádějící lov pohyb nástrahy aktivně ovlivňovat. Na každé udici jsou nejvýše 2 návazce s jednoháčky. K lovu se použije pouze nástraha rostlinného původu. Při lovu zachovávají osoby provádějící lov mezi sebou vzdálenost nejméně 3 m, pokud se nedohodnou jinak.; B. Lov přívlačí a  v  rybářských revírech mimopstruhových lov    hlubinnou přívlačí; 1. V rybářských revírech mimopstruhových; Při lovu přívlačí může osoba provádějící lov použít 1 udici, kterou při lovu drží v  ruce; jiná udice není nastražena. Lov spočívá v  aktivním vedení nástrahy vodním prostředím. Za nástrahu může osoba provádějící lov použít 1 umělou nebo přirozenou nástrahu. Nástraha má podle své konstrukce nejvýše 3 háčky (jednoháčky, dvojháčky nebo trojháčky). Za lov přívlačí se považuje i lov muškařením, pokud je nástraha vybavena doplňky zvyšujícími dráždivost pro ryby, například rotujícím plíškem nebo vrtulkou. Při lovu zachovávají osoby provádějící lov mezi sebou vzdálenost nejméně 20 m, pokud se nedohodnou jinak. Lov hlubinnou přívlačí je lov z pohybujícího se plavidla poháněného lidskou silou s  použitím 1  udice, při němž je 1 nástraha tažena v jakékoliv hloubce vody; jiná udice není nastražena. Za nástrahu se použije 1 umělá nebo přirozená nástraha. Nástraha má podle své konstrukce nejvýše 3 háčky (jednoháčky, dvojháčky nebo trojháčky).; 2. V rybářských revírech pstruhových; Při lovu přívlačí může osoba provádějící lov použít 1 udici, která je při lovu držena v ruce; jiná udice není nastražena. Lov spočívá v aktivním vedení nástrahy vodním prostředím. Za nástrahu může osoba provádějící lov použít 1 umělou nástrahu, která je opatřena nejvýše 1 háčkem (jednoháčkem, dvojháčkem nebo trojháčkem). V  období od 1. září do 30. listopadu smí být nástraha opatřena pouze jedním jednoháčkem. Za lov přívlačí se považuje i  lov muškařením, pokud je nástraha vybavena doplňky zvyšujícími dráždivost pro ryby, například rotujícím plíškem nebo vrtulkou. Při lovu zachovávají osoby provádějící lov mezi sebou vzdálenost nejméně 20 m, pokud se nedohodnou jinak.; C. Lov muškařením; 1. V rybářských revírech mimopstruhových Při lovu muškařením může osoba provádějící lov použít 1 udici, kterou při lovu drží v ruce; jiná udice není nastražena. Na udici jsou nejvýše 3 návazce s  umělými muškami a  jednoháčky. Za  umělou mušku se považuje nástraha imitující hmyz nebo jiné organizmy. Nástraha je  nahazována pomocí muškařské šňůry nebo vlasce. V případě použití vlasce nosnou funkci zabezpečuje kulové plovátko, které je umístěno na konci sestavy. Nástraha se nevybavuje doplňky, které svým pohybem zvyšují dráždivost pro ryby, například rotujícím plíškem nebo vrtulkou. Při lovu zachovávají osoby provádějící lov mezi sebou vzdálenost nejméně 20 m, pokud se nedohodnou jinak.; 2. V rybářských revírech pstruhových Při lovu muškařením může osoba provádějící lov použít 1 udici, kterou při lovu drží v ruce; jiná udice není nastražena. Na udici jsou nejvýše 3 návazce s umělými muškami a jednodháčky. Za umělou mušku se považuje nástraha imitující hmyz nebo jiné organizmy. Nástraha je  nahazována pomocí muškařské šňůry nebo vlasce. V případě použití vlasce nosnou funkci zabezpečuje kulové plovátko, které je umístěno na konci sestavy. Nástraha se nevybavuje doplňky, které svým pohybem zvyšují dráždivost pro ryby, například rotujícím plíškem nebo vrtulkou. Při lovu zachovávají osoby provádějící lov mezi sebou vzdálenost nejméně 20 m, pokud se nedohodnou jinak.; D. Lov čeřínkováním v rybářských revírech mimopstruhových; Při lovu čeřínkováním může osoba provádějící lov použít 1 vodorovnou síť, jejíž plocha nepřevyšuje výměru 1 m2. Lov čeřínkováním se nekombinuje s lovem podle bodů A, B nebo C. Při lovu zachovávají osoby provádějící lov mezi sebou vzdálenost nejméně 3 m, pokud se nedohodnou jinak."
},
{
    "section":"",
    "tittle": "II. Povolené technické prostředky k lovu",
    "law":  " Příloha č. 7 k vyhlášce č. 197/2004 Sb.",
    "content": "1. Udice, která je tvořena prutem, zpravidla navijákem, šňůrou nebo vlascem a háčkem nebo umělou nástrahou, popřípadě dalšími doplňky.; 2. Vábničky, plavidla, plovoucí nafukovací rybářské pomůcky určené k lovu ryb, echoloty, podběráky, čeřínky, vezírky, vyprošťovače háčků, měřidla, stojánky nebo držáky na udice, indikátory záběru, splávky, zátěže, nahazovací praky a další typově obdobné prostředky. Použití těchto prostředků může specifikovat uživatel rybářského revíru v bližších podmínkách výkonu rybářského práva."
},
{
    "section":"Bližší podmínky výkonu rybářského práva",
    "tittle": "I. Doby hájení některých dalších živočichů",
    "law":  "§ 13 odstavec 10 zákona č. 99/2004 Sb.",
    "content": "Celoročně jsou hájeni:; 1. losos obecný,; 2. celoročně jsou chráněni dle vyhlášky č. 395/1992 Sb. (jedná se pouze o seznam vybraných druhů živočichů):; a) mihulovci a ryby: cejn perleťový, drsek menší, drsek větší, hrouzek Kesslerův, jelec jesen, ježdík žlutý, mihule potoční, mihule ukrajinská, mník jednovousý, ostrucha křivočará, ouklejka pruhovaná, piskoř pruhovaný, plotice lesklá, sekavčík horský, sekavec písečný, střevle potoční, vranka obecná, vranka pruhoploutvá,; b) bezobratlí: rak kamenáč, rak říční, rak bahenní, perlorodka říční, velevrub malířský a škeble rybničná,; c) obojživelníci."
},
{
    "section":"",
    "tittle": "II. Osoba provádějící lov je povinna",
    "law":  "§ 13 odstavec 10 zákona č. 99/2004 Sb.",
    "content": "a) mít při lovu vyprošťovač háčků a míru pro zjištění délky ryb,; b) zapsat nesmazatelným způsobem do oddílu II povolenky k lovu (Evidence docházky a  úlovků) před zahájením lovu ryb na mimopstruhovém i  pstruhovém rybářském revíru datum lovu a  číslo revíru (případně podrevíru),; c) řádně zapisovat do oddílu II povolenky k lovu pouze údaje o ulovených a přisvojených rybách a  jejich skutečné hmotnosti (tzn. nezapisovat vrácené a nepřisvojené ryby nebo neulovené ryby),; d) pokud si nepřivlastní v daném revíru v daném kalendářním dnu žádnou ulovenou rybu, proškrtnout vodorovnou čarou nesmazatelným způsobem v oddílu II povolenky k lovu (Evidence docházky a úlovků) příslušný řádek nejpozději před zahájením lovu v jiném revíru nebo v dalším dnu,; e) po skončení platnosti povolenky k lovu proškrtnout nesmazatelným způsobem nevyplněné řádky v oddílu II (Evidence docházky a úlovků a Sumář úlovků a docházek). Řádky se nemusí proškrtávat jednotlivě,; f) umožnit rybářské stráži zápis o provedené kontrole do oddílu II povolenky k lovu (Evidence docházky a úlovků),; g) vrátit do 15 dnů po skončení platnosti povolenky k lovu oddíly I a II organizaci, která povolenku vydala."
},
{
    "section":"",
    "tittle": "III. Lov na mimopstruhových rybářských revírech",
    "law":  "§ 13 odstavec 10 zákona č. 99/2004 Sb.",
    "content": "Zákaz používání dvoj- a trojháčků v období od 1. ledna do 15. června.; Při lovu muškařením na revírech mimopstruhových v době od 1. ledna do 15. června:; – je povoleno lovit pouze s klasickou muškařskou výbavou skládající se z muškařského prutu, muškařského navijáku, muškařské šňůry a návazce o  maximální délce odpovídající dvojnásobné délce používaného prutu a s nástrahami v maximální velikosti 3 cm; – je zakázáno lovit na jakékoliv gumové nástrahy a používat jakékoliv zátěže umístěné mimo tělo mušky, stejně tak je zakázáno použití jakýchkoliv plovoucích zařízení, jako je kulové plovátko, splávek apod. Je zakázáno vybavovat nástrahy doplňky, které svým pohybem zvyšují dráždivost pro ryby, například rotující plíšek, vrtulka nebo gumička."
},
{
    "section":"",
    "tittle": "IV. Lov na pstruhových rybářských revírech",
    "law":  "§ 13 odstavec 10 zákona č. 99/2004 Sb.",
    "content": "Na pstruhových rybářských revírech se zakazuje lov všech druhů ryb od 1. prosince do 15. dubna.; (Omezení docházky, omezení počtu přisvojených lososovitých ryb a způsobů lovu ryb v kalendářním týdnu, popřípadě další omezení na pstruhových rybářských revírech upravují v rámci svých bližších podmínek výkonu rybářského práva jednotlivé územní svazy.); V případě lovu ryb na položenou nebo na plavanou musí být všechny ulovené lososovité ryby vráceny zpět do rybářského revíru"
},
{
    "section":"",
    "tittle": "V. Lov ryb z plavidel",
    "law":  "§ 13 odstavec 10 zákona č. 99/2004 Sb.",
    "content": "Lov ryb z plavidel je zakázán. Revíry nebo jejich části, kde je lov ryb z plavidel povolen, určuje uživatel rybářského revíru.; Osoba provádějící lov z  plavidla nesmí mít nastraženou jinou udici mimo plavidlo."
},
{
    "section":"",
    "tittle": "VI. Lov na bójku",
    "law":  "§ 13 odstavec 10 zákona č. 99/2004 Sb.",
    "content": "Lov na bójku je lov dravých druhů ryb pomocí povoleného plovoucího zařízení (tzv. bójky). Účelem bójky je udržet nástrahu na zvoleném místě a ve zvolené hloubce.; Při lovu může být použito bójky nebo bójky s pomocnou bójkou; přitom žádná z  nich nesmí přesahovat rozměry 15 × 15 × 30 cm. Spojení bójky a pomocné bójky musí umožňovat po záběru a při zdolávaní ryby jejich rozpojení tak, aby pomocná bójka již nebyla spojena s udicí. Po skončení lovu musí být pomocná bójka vytažena z vody.; V  případě použití dvou bójek, které jsou pevně propojeny spojkou, nesmí žádná z nich přesahovat rozměry 10 × 10 × 10 cm. Jejich vzájemné propojení může být maximálně do 150 cm.; Za bójky se nesmí používat neopracovaný polystyren a neopracované plastické hmoty (včetně PET lahví). Bójka smí být nastražena pouze tak, aby byla zachována nejméně vnitřní třetina vodní plochy volná pro plavbu, není-li stanoveno jinak."
},
{
    "section":"",
    "tittle": "VII. Chování při lovu",
    "law":  "§ 13 odstavec 10 zákona č. 99/2004 Sb.",
    "content": "Po příchodu k  místu lovu prohlédne osoba provádějící lov místo, z něhož hodlá lovit. Pokud je znečištěno odpadky, před zahájením lovu ryb je uklidí. Osoba provádějící lov je povinna udržovat na místě pořádek a po skončení lovu případné odpadky po sobě uklidit. Je zakázáno ponechávat odpadky na břehu nebo je odhazovat do vody. Za hrubé porušení tohoto ustanovení je považováno, pokud by osoba provádějící lov ryb takto zacházela se skleněným odpadem.; Používání plovoucích a  jiných předmětů označujících krmná místa a  místa lovu se zakazuje, a  to mimo tyčových bójek, které nesmí být napevno ukotveny do dna a po ukončení lovu ryb musí být vytaženy z vody.; Děti do 10 let věku mohou manipulovat s 1 udicí osoby provádějící lov starší 18 let v jejím doprovodu.; Při lovu se zakazuje podsekávání ryb."
},
{
    "section":"",
    "tittle": "VIII. Zacházení s ulovenými rybami",
    "law":  "§ 13 odstavec 10 zákona č. 99/2004 Sb.",
    "content": "Při vylovování ryby je osoba provádějící lov povinna zacházet s ní šetrně. Rybu, která se vrací zpět do vody, je potřeba uvolnit z háčku bez zbytečné manipulace, pokud možno ve vodě. Pokud vězí háček hluboko v jícnu ryby, je nutno jej odstřihnout (odříznout). Za hrubé porušení tohoto ustanovení bude považováno vytahování ulovené ryby po břehu nebo její nešetrné vracení zpět do vody.; Usmrcování ryb se provádí omráčením silným úderem tupým předmětem na temeno hlavy a přetnutím žaberních oblouků nebo přetnutím míchy a cév řezem bezprostředně za hlavou. Pokud osoba provádějící lov ulovenou rybu usmrtí, očistí a zbaví vnitřností, nesmí zbytky vhazovat do vody nebo je ponechat na místě.; Zákaz používání vylovovacího háku (gafu)."
}
,
{
    "section":"",
    "tittle": "IX. Uchovávání ulovených ryb",
    "law":  "§ 13 odstavec 10 zákona č. 99/2004 Sb.",
    "content": "Pokud osoba provádějící lov uchovává ulovené ryby živé, je povinna mít vlastní vezírek nebo takové zařízení, které umožňuje rybě alespoň minimální pohyb (haltýř, konstrukce potažená síťovinou apod.). Je zakázáno upevňovat ryby provlečením za skřele nebo jiným nešetrným způsobem, popřípadě nechat nezabité ryby uhynout. Ryba uložená ve vezírku nebo jiném zařízení na uchovávání živých ryb je považována za ponechanou. Zakazuje se používat společných zařízení k uchovávání ulovených živých ryb.; Pokud jsou ryby uchovávány ve vezírku nebo jiném zařízení k uchovávání ryb i po skončení lovu, je osoba provádějící lov povinna označit vezírek nebo jiné zařízení k uchovávání ryb štítkem se svým jménem a adresou."
}
,
{
    "section":"",
    "tittle": "X. Další ustanovení",
    "law":  "§ 13 odstavec 10 zákona č. 99/2004 Sb.",
    "content": "Uživatel rybářského revíru má oprávnění vyhradit, ve zcela výjimečném případě a po dobu nezbytně nutnou, místa k lovu.; Jednotlivá ustanovení Rybářského řádu se považují i za bližší podmínky výkonu rybářského práva na revírech ČRS ve smyslu ustanovení § 13 odst. 10 zákona č. 99/2004 Sb."
}

]